<html>
<head>
<style>
body{
background:rebeccapurple;
color:white;
width:70%;
margin-left:40%;
font-size:20px;
}
a{
text-decoration:none;
color:white;
}
</style>
</head>
<body>
<h1>Мені однаково</h1>
Мені однаково, чи буду<br>
Я жить в Україні, чи ні.<br>
Чи хто згадає, чи забуде<br>
Мене в снігу на чужині –<br>
Однаковісінько мені.<br>
В неволі виріс меж чужими,<br>
І, не оплаканий своїми,<br>
В неволі, плачучи, умру,<br>
І все з собою заберу,<br>
Малого сліду не покину<br>
На нашій славній Україні,<br>
На нашій – не своїй землі.<br>
І не пом'яне батько з сином,<br>
Не скаже синові: “Молись,<br>
Молися, сину: за Вкраїну<br>

Його замучили колись”.<br>
Мені однаков<br>
о, чи буде<br>
Той син молитися, чи ні…<br>
Та не однаково мені,<br>
Як Україну злії люде<br>
Присплять, лукаві, і в огні<br>
Її, окраденую, збудять…<br>
Ох, не однаково мені.<br>
<a href="index.html">назад</a>
</body>
</html>